Start, Stop, Continue, More of, Less of Wheel -metodissa keskustellaan tiimin työskentelystä noin 10-25 minuutin ajan riippuen tiimin koosta. Tilaisuuden vetäjä piirtää renkaan, jakaa sen viiteen osaan ja kirjoittaa osiin "aloitetaan", "lopetetaan", "jatketaan", "enemmän", ja "vähemmän". Tiimi sitten keskustelee näistä aiheista, eli "Mitä meidän pitäisi aloittaa tekemään?", "Mikä pitäisi lopettaa?" ja niin edespäin.



Glad, Sad, Mad -metodissa tiimin jäsenet listaavat asioita, jotka saivat heidät iloisiksi, surullisiksi tai vihaisiksi. Näistä listatuista asioista sitten äänestetään ne, joista keskustellaan. Keskustelun tulisi keskittyä siihen, mitä näille asioille voisi tehdä seuraavassa sprintissä. Eniten ääniä saaneet asiat käydään läpi ensimmäisenä ja jatketaan, kunnes lista tyhjenee tai aika loppuu kesken. Aikaa tälle tilaisuudelle on enintään 60 minuuttia.

